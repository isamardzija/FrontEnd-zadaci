# Uvod

Pozdrav svima i dobro došli u današnji CSS zadatak. Današnji cilj je napraviti blog koji izgleda ovako koristeći samo HTML i CSS. HTML datoteku kao i ostale resurse možete preuzeti na Github repozitoriju.

![test](./bubblesblog_finished_preview.png)
_dovršena web stranica_

Pregled HTML-a
Za početak ćemo pregedati naš HTML dokument. Primjećujemo da unutar body taga imamo tri elementa, header, main i aside, unutar kojih se nalazi sav sadržaj naše web stranice. Header se sastoji od naslova i spana. Unutar main elementa imamo tri jednaka article elementa koji sadrže naslov, sliku i paragraf. U aside elementu se nalazi navigacijski izbornik posložen u jednostavnu listu.

Pregled web stranice
Pogledajmo sada našu željenu web stranicu.

Primjećujemo da su naša tri glavna elementa posložena na način da se header proteže cijelom širinom te se naravno nalazi na samom vrhu stranice. Main i aside dijele preostali prostor, s tim da main zauzima veliku većinu širine. Oba elementa se protežu čitavom visinom stranice.
