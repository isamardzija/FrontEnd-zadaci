<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Sinatra</title>
    <link rel="stylesheet" href="style.css" />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Source+Serif+Pro:wght@400;700&display=swap"
      rel="stylesheet"
    />
  </head>
  <body>
    <header>
      <h1>Frank Sinatra</h1>
      <nav>
        <ul>
          <li><a href="#ukratko">Ukratko</a></li>
          <li><a href="#zivotopis">Životopis</a></li>
          <li><a href="#zanimljivosti">Zanimljivosti</a></li>
          <li>
            <a href="https://en.wikipedia.org/wiki/Frank_Sinatra">Wikipedia</a>
          </li>
          <li><a href="https://www.imdb.com/name/nm0000069/">IMDB</a></li>
        </ul>
      </nav>
      <hr />
    </header>
    <main>
      <article id="ukratko">
        <h2>Ukratko o Sinatri...</h2>
        <img
          src="../images/Frank_Sinatra_1973.jpg"
          alt="Frank Sinatra, 1973."
        />
        <p>
          <strong>Francis Albert Sinatra</strong> (Hoboken (New Jersey), 12.
          prosinca 1915. – Los Angeles, 14. svibnja 1998.), američki pjevač i
          glumac. Sinatra je bio živuće utjelovljenje američkog "Showmana", ali
          i prilično kontroverzna osoba izvan pozornice. Sin talijanskog
          emigranta, rođen je u radničkoj obitelji. Kao mladić počinje se baviti
          glazbom, prvo u maloj skupini, a zatim samostalno. Postepeno niže
          uspjehe i privlači milijune djevojaka. No, procvat rocka zadaje
          ozbiljan udarac njegovoj karijeri. Sinatra tada kreće u filmske vode i
          dobiva ulogu u filmu Odavde do vječnosti, za koju osvaja Oscara za
          najbolju sporednu ulogu 1953. godine. Od tada se paralelno bavi
          glumačkim i pjevačkim poslom .Nastupio je u 58 filmova. Poput prave
          "zvijezde" čitavog je života punio stranice žutog tiska svojim
          brakovima, avanturama, navodnim vezama s mafijom i svojom sklonošću
          alkoholu. Autor je stotinjak albuma, a
          <strong>
            s više od 150 milijuna snimaka diljem svijeta svrstan je među
            najpopularnije te najbolje prodavane glazbenike u povijesti
          </strong>
          , a američki glazbeni kritičar Robert Christgau nazvao ga je "najvećim
          pjevačem 20. stoljeća."
        </p>
      </article>
      <section id="zivotopis">
        <h2>Životopis</h2>
        <section>
          <h3>Rano doba</h3>
          <p>
            Francis Albert Sinatra rodio se 12. prosinca 1915. u Hobokenu u
            američkoj saveznoj državi New Jersey. Sin jedinac roditelja
            Talijana, Anthonya Martina Sinatre i Natalie Garaventi, nosio je kao
            malo dijete odjeću roza boje koju je majka kupila prije rođenja
            nadavši se kćerki. Mladog su Francisa već od malih nogu roditelji
            prilično razmazili. Otac je bio vatrogasac, a majka, visoki
            dužnosnik demokratske stranke. Bila je ta koja je uvijek skrbila da
            Francis ima samo najljepše stvari za odjenuti te je uvijek i
            izgledao kao da je netom iz izloga izašao. Već je s 15 godina imao
            polovni auto, a s 15 je godina napustio srednju školu sa željom da
            postane sportski novinar. Kroz cijelo se svoje školovanje aktivno
            bavio svim sportovima, no posao novinara nije tako lako dobio, već
            je morao početi kao vozač kamiona za novine New Jersey Observer, te
            zatim i kao radnik u tiskari. Kad mu je urednik rekao da radnik u
            tiskari ne zna dovoljno da bi bio novinar, Francis je upisao
            večernju školu novinarstva gdje je učio engleski jezik,
            daktilografiju i hvatanje bilješki, te je nakon toga i uspio dobiti
            toliko željeni posao sportskog novinara. Sinatrina je najveća strast
            tijekom cijelog života bio boks i to onaj najčišći, ili možda
            najprljaviji, bez rukavica, ulični. Zasigurno je velikog utjecaja u
            tome imao i njegov otac, Anthony Martin, nekadašnji ulični boksač
            umjetničkog imena Marty O' Brien. Kad je bila riječ o pjevanju,
            Sinatra je bio potpuno samouk. Nikada nije poznavao note te se
            uvijek oslanjao samo na svoj odličan sluh i savršen osjećaj za
            ritam. Jedan od prvih pjevačkih uzora mladom Francisu bio je Bing
            Crosby te je nakon što ga je prvi put čuo rekao svojoj tadašnjoj
            djevojci, kasnije supruzi Nancy Barbato, kako pod svaku cijenu mora
            postati pjevač. Kao svoj najveći uzor do kraja života ipak je
            navodio Billie Holiday koju je u više navrata slušao u njujorškim
            klubovima 1930. Kako bi natjerao ljude da ga slušaju nastupao je na
            lokalnim natjecanjima amatera gdje su nagrade bile 10$ ili set
            posuđa, a u isto je vrijeme obilazio sve filmske studije u potrazi
            za prvim glumačkim angažmanom.
          </p>
        </section>
        <section>
          <h3>Karijera</h3>
          <img src="../images/The_Desert_Inn_Vegas_1968.jpg" alt="" />
          <p>
            Nakon nekoliko kraćih pjevačkih angažmana, 1939. godine na jednoj je
            zabavi Sinatri prišao veliki Tommy Dorsey i upitao ga, je li
            zainteresiran za mjesto pjevača u njegovu big bandu, na što je
            Sinatra oduševljeno odgovorio kako već godinama pokušava pjevati kao
            što on svira trombon. Tako je započela vrlo plodna trogodišnja
            suradnja tijekom koje će si Sinatra priskrbiti i razuzdanu hordu
            mladih obožavatelja što mu je kasnije i omogućilo prelazak u solo
            vode. Veliki domoljub, Sinatra je zdušno htio služiti domovini, no u
            vojsku nije primljen zbog probušenog bubnjića kojeg je zaradio
            tijekom tučnjave u kojoj ga je jedan momak udario lancem bicikla po
            glavi. U veljači 1939. godine ženi ljubav svog djetinjstva Nancy
            Barbato koja će mu roditi sve troje djece – Franka mlađeg, Nancy i
            Christinu. U studenom 1946. izdavačka kuća Columbia Records
            objavljivala je jednu Sinatrinu ploču mjesečno, a još je
            fascinantnije to da su se u to vrijeme njegove ploče prodavale u 10
            milijuna primjeraka godišnje. Pa ga je tako agencija za mlade
            talente koja se brinula za njegovu promociju reklamirala sloganom
            "The voice that thrilled millions", a novinari su mu u to vrijeme
            nadjenuli, danas općepoznati, nadimak "The Voice", odnosno Glas. Na
            vrhuncu slave 1945. godine, Sinatra osvaja i posebnu nagradu
            Američke filmske akademije za ulogu u filmu The house i live in, no
            otprilike od tada stvari se počinju kretati nizbrdo. Prvo su ga
            jedne novine prozvale da druguje s mafijaškim šefom Luckyjem
            Lucianom, a zatim ga je i čuveni Odbor za protuameričke aktivnosti
            optužio za suradnju s mafijom i komunistima, što je bio slučaj s
            velikim brojem javnih osoba u SAD-u tog vremena. Nakon što je udario
            novinara trač rubrike novina Hearst zbog toga što ga je nazvao
            "digićem", iste se novine obrušavaju na njega, a slijede otkazivanja
            koncerata u New Yorku te raskid ugovora s izdavačkom kućom Columbia.
            Uz sve to, veza s Avom Gardner postaje javni skandal pa se i Nancy
            rastaje od njega te nakon svih tih udaraca Sinatra 1949. u 34.
            godini života pada na samo dno.
          </p>
        </section>
        <section>
          <h3>Filmske uloge i glazba</h3>
          <p>
            Iako su ga prijatelji pokušavali natjerati da se trgne, Sinatra sam
            je ipak bio taj koji je pokrenuo samog sebe. Pročitavši scenarij za
            Odavde do vječnosti (From here to eternity) uviđa da je uloga
            Maggia, malog Talijana koji odbija biti slomljen, kao stvorena za
            njega te odlazi do šefa Columbia Picturesa Henryja Cohna i uspijeva
            dobiti tu ulogu, koja mu donosi i Oscara. Iako je budžet od 8000$
            koliko je dobio za taj film jako mala u odnosu na njegove ranije
            filmske honorare od 150 000$, taj je trenutak Sinatru vratio na
            tračnice s kojih do kraja svoje profesionalne karijere, pa i samoga
            života, neće silaziti. Zaredali su filmovi Guys and Dolls, The
            Tender Trap i The Man With The Golden Arm, a zatim i novi pjevački
            ugovor s izdavačkom kućom Capitol records. Njegovo pjevanje bilo je
            bolje no ikad, albumi se prodaju u milijunskim nakladama, a TV kuća
            NBC nudi mu i multimilijunski ugovor. U to vrijeme Sinatra se
            intenzivno druži s Kennedyjevima te i radi na promociji Johna F.
            Kennedya tijekom njegove predsjedničke kampanje. Vođe demokratske
            stranke zabrinuti su zbog Sinatrinih navodnih mafijaških konakata,
            no ipak Kennedy postaje predsjednikom, a poznata je tadašnja
            Sinatrina mačo gesta kada je kao nagradu Kennedyju javno ponudio da
            dijele djevojku Judith Campbell Exner što je JFK i prihvatio. Kap
            koja je prelila čašu bilo je Sinatrino upoznavanje Exner s čikaškim
            mafijaškim šefom Samom Giancanom nakon čega je vodstvo demokratske
            stranke, odnosno obitelj Kennedy, odlučilo prekinuti sve odnose s
            Judith Exner, ali i sa Sinatrom. Nakon raskida veze s Avom Gardner
            Sinatra je ljubovao s Lauren Bacall, udovicom Humphreya Bogarta,
            južnoafričkom plesačicom Juliet Prowse, a 1966. godine ženi se i za
            30 godina mlađu, 21-godišnju Miu Farrow no i od nje se već nakon 16
            mjeseci rastaje. 11. srpnja 1976. godine ženi se za Barbaru Marx,
            bivšu ženu jednog od četvorice čuvene braće Marx, Zeppa Marxa, koja
            će ostati uz njega sve do smrti.
          </p>
          <p>
            Svoju je karijeru pokušao okončati 1971. kada je najavio povlačenje,
            no već 1973. vraća se novim albumom Ol Blue Eyes Is Back. 1980.
            Nastupio je pred 175.000 ljudi u Rio de Janeirou, što ga je dovelo i
            u Guinnesovu knjigu rekorda. Nemirni duh nije mu dao mira pa je i
            dugo nakon prvotne najave mirovine nastupao diljem svjetskih
            pozornica.
          </p>
        </section>
        <section>
          <h3>Smrt</h3>
          <p>
            Frank Sinatra umro je od srčanog udara 14. svibnja 1998. godine u
            22:50.
          </p>
        </section>
      </section>
    </main>
    <aside>
      <section>
        <h2 id="zanimljivosti">Zanimljivosti</h2>

        <ul>
          <li>
            Tijekom cijelog života nije podnosio žene koje puše i piju previše
            te one koje stavljaju previše parfema.
          </li>
          <li>
            Nije volio pečenu janjetinu, zelene salate, a od ljudi lažove i
            laskavce.
          </li>
          <li>
            Bio je naravno pravi domaćin, u skladu s talijanskim korijenima i
            odličan kuhar.
          </li>
          <li>
            Namjerno se izdavao za velikog ljubitelja zabava i puštao je da
            javnost misli kako se svaku večer vani provodi, a ustvari je
            najčešće bio kod kuće uz knjigu.
          </li>
          <li>
            Bio je veliki zaljubljenik u beletristiku i jako se zanimao za
            povijest.
          </li>
          <li>Imao je odlično oko za djela francuskog impresionizma.</li>
          <li>
            Bio je, što se kaže, "lažni cuger" – više je pričao o piću, no što
            ga je konzumirao.
          </li>
          <li>
            Držao je da je Lennonova i McCartneyeva skladba "Yesterday" jedna od
            najboljih pjesama ikada napisanih te da je Sugar Ray Robinson
            najbolji boksač kojega je ikada imao prilike gledati.
          </li>
          <li>
            Omiljena zdravica bila mu je: "Da mi poživite do stote, i da
            posljednji glas koji budete čuli bude moj." Kao što je njegov
            prijatelj Tony Bennett rekao: "Najveći nas je napustio, no njegov će
            Glas zauvijek živjeti."
          </li>
        </ul>
      </section>
    </aside>
  </body>
</html>
